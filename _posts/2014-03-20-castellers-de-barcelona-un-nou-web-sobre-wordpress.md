---
comments: true
date: 2014-03-19 11:48:19
layout: blog
slug: oxygen-posa-en-marxa-castellers-de-barcelona-un-nou-web-sobre-wordpress
title: "Oxygen posa en marxa Castellers de Barcelona, un nou web sobre WordPress"
categories: [comunicació, treballs, no-cita]
tags: "case-study" 
class: blog-article
"featured-img": true
"featured-img-url": "castellers-de-barcelona-case-study.png"
meta: "Oxygen posa en marxa Castellers de Barcelona, un nou web sobre WordPress"
excerpt: "El 19 de març de 2014, els Castellers de Barcelona han llançat un nou web. És un web modern, informatiu, intuïtiu i fresc."
author: oxygen
published: true
keywords: castellers, barcelona, nou, web, WordPress
---

>El 1969 va néixer la primera colla de la ciutat de Barcelona – la nostra. 45 anys han passat i portem centenars de castells en el nostre equipatge, tant per Catalunya com per tota Europa. Però no podem viure en el passat; cal mirar endavant. Cap al futur. Aquest és el tema del nostre 45è Aniversari: el futur de la Colla. Per això hem decidit muntar tot un seguit d’actes al nostre barri i la nostra ciutat per divulgar, gaudir i fer país!<footer>&mdash; <cite><a href="{{ page.url }}" title="{{ page.title }}">El President, Ramon Morentin</a></cite></footer>

El **19 de març de 2014**, els [Castellers de Barcelona](http://www.castellersdebarcelona.cat/ "Colla Castellers de Barcelona") han llançat un **nou web**. És un web modern, informatiu, intuïtiu i fresc. És una primera versió, de moment, però durant el 2014 anirant movent notícies importants del passat. En un segon estadi també es muntarà la  "botigueta" en línia.

El treball de crear aquest nou web començava fa temps amb reunions de treball amb el Sergi Rubia "Baggio", Alex Rubia, Txory Lleixà, Sergi Brió i després s'han anat afegint opinions i feedback de la Junta, Edu París, Oriol Baró i Ramon Gil.

## Per què WordPress?

A **Oxygen** apostem de totes totes per la construcció de webs [CMS-free](/oxygen-un-web-cms-free). Les lliçons apreses i les experiències visqudes durant 9 anys liderant projectes Magnolia són el rerafons de l'evolució d'un procés que ens condueix cap a nous webs simples, flexibles i fiables que permeten un enfocament renovat de disseny i estratègia. Malgrat tot, el mercat té molt interioritzades les pareules plataforma i gestor de continguts com a sinòmims de desenvolupament, comunicació i presència a Internet. I, al capdamunt de la llista, **WordPress** hi apareix en boca de tothom.

<figure class="hidden-xs hidden-sm ox_animate_when_almost_visible ox_right-to-left"><img src="/assets/img/castellers-de-barcelona-full-width-snapshot.png" /><figcaption><p>Castellers de Barcelona, un nou web sobre WordPress</p></figcaption></figure>

Als inicis dels CMS, WordPress va ser àmpliament considerat com una simple plataforma de blocs. Aquells temps han passat. WordPress segueix sent la plataforma de blocs més popular, però és molt més que això. Gràcies a l'àmplia base de la seva comunitat, ha crescut fins a esdevenir un **CMS capaç d'alimentar gairebé qualsevol tipus de lloc web**. 

Així, si Magnolia, Joomla, Drupal, Magento i altres CMS de codi obert són tan poderosos i els nostres clients volen de totes totes un CMS, [per què triar WordPress](/per-que-wordpress/)?

- Fàcil de fer servir
- Estalvi de diners
- Flexible i ampliable
- Plantilles boniques
- "SEO-friendly"
- Una gran comunitat

Amb WordPress, una colla castellera, els **Castellers de Barcelona**, un col·lectiu tan divers i tan dinàmic, pot **gestionar de manera eficaç** la seva presència i la seva comunicació a Internet.