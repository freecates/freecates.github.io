---
comments: true
date: 2012-07-13 11:48:19
layout: blog
slug: disseny-web-responsiu-per-al-web-de-sant-vicenc-de-castellet
title: Disseny responsiu per al web de Sant Vicenç de Castellet
categories: [comunicació, treballs, no-cita]
tags: case-study
featured-img: true
featured-img-url: svc-case-study.png
meta: Disseny responsiu per al web de Sant Vicenç de Castellet
excerpt: El nou web és pioner en l’ús de programació HTML5 i l’aplicació del disseny web responsiu.
author: oxygen
keywords: disseny, responsiu, Sant Vicenç de Castellet
---

#Disseny responsiu per al web de Sant Vicenç de Castellet

<blockquote>
	<p>El nou web és pioner en l’ús de programació HTML5 i l’aplicació del disseny web responsiu.</p>
</blockquote>

El nou web de l’[Ajuntament de Sant Vicenç de Castellet](http://www.svc.cat/) s’ha realitzat amb llenguatge de programació HTML5 i l’aplicació del [disseny web responsiu](http://www.svc.cat/svcastellet/ca/disseny-web-responsiu) (en anglès: responsive web design). Hom ha plantejat i realitzat un projecte innovador per actualitzar la presència a la xarxa del consistori de la comarca del Bages, aplicant les últimes novetats en programació i disseny web.

El web de l’Ajuntament ha estat programat a mida en HTML5 sota els paràmetres del disseny web responsiu, a partir del disseny gràfic original d’[Ió Hipermedia](http://www.iohipermedia.com/). Davant la proliferació dels dispositius mòbils amb accés a Internet, aquesta modalitat de programació preveu una resposta òptima del web per a una correcta visualització en les múltiples resolucions de pantalla: des de les més petites, dels telèfons mòbils o tauletes; a les més grans dels televisors o projectors connectats a Internet.

El disseny aplicat organitza el web en quatre seccions destacades a l’inici: ajuntament, municipi, serveis i seu electrònica. Aquests quatre eixos donen cabuda a les múltiples àrees d’actuacions del consistori. Actualitat i agenda d’activitats són dues de les seccions dinàmiques importants, com també ho és l’apartat de l’Arxiu municipal, programat perquè es pugui anar ampliant, tant en forma com en continguts.

##Optimitzat per a mòbils

El web responsiu de l’Ajuntament de Sant Vicenç de Castellet s’ha desenvolupat perquè funcioni com una autèntica Webapp en els dispositius mòbils. Per a accedir-hi com si fos una aplicació mòbil, només cal crear una icona d’accés a la pantalla d’inici des del navegador del mòbil.

A més d’optimitzar la mida dels elements, el web reorganitza la navegació de les pàgines web perquè siguin fàcil de trobar. D’aquesta manera, la versió més gran de pantalla proporciona una major quantitat de continguts, i les versions més petites prescindeixen d’elements, especialment els de caràcter redundant o que poden alentir la navegació