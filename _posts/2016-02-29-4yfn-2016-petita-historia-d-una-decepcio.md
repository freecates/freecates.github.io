---
comments: true
date: 2016-02-29 11:48:19
layout: blog
og: true
og-type: article
slug: 4yfn-2016-petita-historia-d-una-decepcio
title: "4YFN, petita història d'una decepció"
categories: [programació, general, no-cita]
tags:
"featured-img": true
"featured-img-url": "4yfn-2016-petita-historia-d-una-decepcio-case-study.png"
meta: "Webs segures per a tothom amb ssl"
excerpt: "Enguany, fa un mes i escaig vàrem rebre una notícia que ens alegrà enormement. Creative Catalonia, sota el paraigua de l'ICEC, convidava Artinpocket, juntamet amb altres 6 empreses, a participar com a exhibidor al 4YFN, el que per a nosaltres era l'esdeveniment mundial de referència del món start-up tecnològic."
author: oxygen
keywords: ssl, github, clouflare, jekyll, SEO
---

>We believe that the startup culture is the driving force for change in economy and business fabric, and one of the main drivers to improve citizens' quality of life.<footer>&mdash; <cite><a href="{{ page.url }}" title="{{ page.title }}">4YFN</a></cite></footer>


##Artinpocket, un dels convidats de "Creative Catalonia"

Enguany, fa un mes i escaig vàrem rebre una notícia que ens alegrà enormement. [Creative Catalonia](http://www.creativecatalonia.cat/web/sites/default/files/Booklet_4YFN_2016.pdf), sota el paraigua de l'ICEC, convidava [Artinpocket](http://www.artinpocket.cat/), juntamet amb altres 6 empreses, a participar com a exhibidor al 4YFN, el que per a nosaltres era l'esdeveniment mundial de referència del món start-up tecnològic. Engunay era el primer any d'aquesta iniciativa de l'ICEC.

Assimilada la notícia ens posem a treballar. Dissenyem la nostra estratègia de participació, comencem a preparar els materials de comunicació i màrqueting, ens posem a la recerca de noves obres digitals especials per a l'ocasió i ens repartim les diferentes càrregues de treball. En resum, posem fil a l'agulla amb el més gran dels somriures: anem al 4YFN a exhibir el nostre projecte estrella, Artinpocket!

Passen els dies, ja tenim els materials de comunicació en perfecte anglès a punt d'impremta, ja hem donat d'alta totes les edicions digitals de les obres seleccionades, ja hem revisat que el procés de certificació de l'unicitat digital funciona a les mil meravelles (amb més d'una emprenyada, pel camí tot sigui dit), ja hem omplert tots els formularis "haguts i per haver", ja ho tenim tot.

##Dilluns, dimarts i, sobretot, dimecres al 4YFN

Arriba dilluns dia 22 de febrer de 2016 i com que diumenge ja havia fet la meva mitja hora de cua pertinent per obtenir l'acreditació, a les 9 en punt ja sóc dins del recinte firal de Montjuïc de camí al flamant estand d'Artinpocket a la caseta de Creative Catalonia. (Deixo de banda tot el que significà el caos de mobilitat, se n'ha dit de tot i més.). Ja ens hem instal·lat, ja ens hem presentat amb els veïns, ja hem connectat tots els dispositius per mostrar com cal la nostra feina, ja tenim els materials per anar repartint ordenats per tipus d'interès, ja tenim les targes de visita ben col·locades.

<blockquote class="twitter-tweet" data-lang="ca"><p lang="es" dir="ltr">Empieza el <a href="https://twitter.com/hashtag/4YFN?src=hash">#4YFN</a> dónde presentamos tecnología certifica la unicidad de las obras de arte y las fotografías en formato digital <a href="https://twitter.com/hashtag/MWC16?src=hash">#MWC16</a></p>&mdash; Artinpocket (@Artinpocket) <a href="https://twitter.com/Artinpocket/status/701695530154520577">22 de febrer de 2016</a></blockquote>
<script async src="//platform.twitter.com/widgets.js" charset="utf-8"></script>

I entre una cosa i l'altra, el dilluns és el primer dia, és la novetat, tot ha anat amb una certa normalitat.

<blockquote class="twitter-tweet" data-lang="ca"><p lang="en" dir="ltr">We have invented the digital uniqueness! | <a href="https://twitter.com/hashtag/digitalart?src=hash">#digitalart</a> <a href="https://twitter.com/hashtag/MWC16?src=hash">#MWC16</a> <a href="https://twitter.com/hashtag/4yfn?src=hash">#4yfn</a> <a href="https://t.co/sMDAiFCSdU">https://t.co/sMDAiFCSdU</a></p>&mdash; freecates (@freecates) <a href="https://twitter.com/freecates/status/702065210761281536">23 de febrer de 2016</a></blockquote>
<script async src="//platform.twitter.com/widgets.js" charset="utf-8"></script>

Ja som dimarts 23 de febrer de 2016. Avui és el segon dia complet de 4YFN. Anem fent contactes, anem retrobant amics, coneguts i saludats i anem mirant de fer demos de la **unicitat en les obres d'art i fotografies digitals**. Anem, anem, anem intentant-ho! Som al 4YFN del MWC i **no hi ha una wifi decent i la xarxa de telefonia té una cobertura pèsima!** 

Entre conversa, passejada, tarja repartida i demo frustada arriba l'hora de plegar i marxar cap a casa. Demà serà dimecres. El gran dia. El dia dels ["founders & investors"](https://4yfn.com/foundersandinvestors). Caram com sóna això! "Founders & investors"!

I dimecres 24 arribà. Se'ns va convocar a les 10:30 hores, 15 minuts abans de l'inici de la nostra sessió "Founders & investors". "Founders & investors" és una sessió tipus 1 a 1. Un format habitual al món start-up. Com funciona? **Cada empresa que cerca finançament, prepara un discurs breu, anomenat "pitch", centrat en les bondats del projecte empresarial, les necessitats de finançament i el retorn previst de la inversió**. Concretament, al 4YFN les regles eren: 3 minuts per inversor, un màxim de 30 minuts i per tant, un màxim de 10 "pitchs" a 10 inversos diferents.

A les 10:30 ja hi eren tots els convocats. Repassant els nostres discursos. Comentant amb d'altres empreses els seus projectes. A les 10:45 entravem i se'ns col·locava en fila índia. Fila índia que va durar una hora més. Una hora més fent cua, i per fi, arribà el nostre torn. I, **oh sopresa, després d'una hora fent cua només hi havia 3 dels 10 possibles inversors presents**. 3, només 3 de 10 s'hi van presentar. **Cara de pasta de moniato**.

Em podria estendre més i llepar-me les ferides. Però no.

La meva experiència al [@4YFN_MWC](https://twitter.com/4YFN_MWC) del [@MWC_Barcelona](https://twitter.com/MWC_Barcelona), **decepcionant**... Però com tot en aquesta vida, només és la meva experiència. N'hi ha moltes altres. Com ara [aquesta](http://dauapps.com/cronica-i-reflexions-del-4yfn-2016/) o bé [aquesta](http://www.ara.cat/opinio/que-no-del-al-MWC_0_1531046915.html) altra.