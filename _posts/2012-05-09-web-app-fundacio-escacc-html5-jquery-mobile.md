---
comments: true
date: 2012-05-09 11:48:19
layout: blog
slug: web-app-fundacio-escacc-html5-jquery-mobile
title: Una webapp amb HTML5 i JQuery Mobile
categories: [comunicació, treballs, no-cita]
tags: case-study
featured-img: true
featured-img-url: mescacc-case-study.png
meta: Una webapp amb HTML5 i JQuery Mobile
excerpt: Dissenyada i programada per als continguts del web d’Escacc amb tecnologia de codi obert.
author: oxygen
keywords: webapp, HTML5, JQuery mobile
---

#Una webapp amb HTML5 i JQuery Mobile

<blockquote>
	<p>Dissenyada i programada per als continguts del web d’Escacc amb tecnologia de codi obert</p>
</blockquote>

La comunicació mòbil arriba al web d’Escacc. Avui s’ha fet el llançament de la nova web app que permet consultar tots els continguts del “[Portal de tendències en comunicació i indústries culturals](http://www.escacc.cat/ "Portal d'Escacc")” de la Fundació Escacc.

Aquesta web app ha estat dissenyada i programada amb tecnologia de codi obert, basada en JQuery Mobile i optimitzada per a iPhone i Android. Des del web app d’Escacc s’accedeix a una versió àgil i simplificada per a dispositius mòbils dels continguts més importants publicats al web d’Escacc.

Tots els continguts als quals es pot accedir des d’aquesta aplicació són oberts: notícies diàries sobre sectors de la comunicació i la cultura, agenda d’activitats relacionada amb aquests àmbits, el bloc amb articles d’especialistes, la secció a+a+ amb informació destacada procedent de la xarxa.

##Integració amb les xarxes socials

Els continguts d’Escacc oferts des d’aquesta web app es poden recomanar i compartir a través de les principals xarxes socials (Twitter, Facebook, Linkedin, Delicious, Google+) i enviar per correu electrònic des dels dispositius mòbils.

Per crear un accés directe a la pantalla d’inici del teu dispositiu mòbil, i que el web app es comporti com qualsevol aplicació mòbil, cal accedir a [http://m.escacc.cat/](http://m.escacc.cat/) i seleccionar l’opció de compartir des del navegador del dispositiu mòbil. Accedeix directament des del teu mòbil a través del codi QR d’aquesta pàgina.